---
title: "Twelve Years a Slave"
subtitle: ""
author:
  - Solomon Northup
date: 2017-07-06
thumbnail: ./img/twelve-years-a-slave.jpg
slug: twelve-years-a-slave
duration: 471
status:
  - read
type:
  - audible
language:
  - en
categories:
  - history
  - society
  - biography
geography:
  - USA
period:
  - 19. století
tags:
  - real-story
  - slavery
excerpt: "Ze svobodného muže otrokem a zpět. Příběh o otroctví, lidských právech a nezdolné houževnatosti přímo od člověka, který si tím prošel na vlastní kůži."
---

Tenhle titul jsem si koupil v rámci nějaké akce na audible. Silný příběh, téma svobody a navíc z oblasti, do které jsem neměl prakticky žádný vhled (otrokářské období v Americe), mě lákal.

Nejtemnější období svého života popsal Solomon Northup. Svobodný černoch, žijící poklidně a poctivě ve státě New York. Pracuje spolehlivě, příkladně vychovává rodinu a občas si přivydělává hrou na housle. Je vlastně tak dobrý, že je přizván na turné do Weshingtonu. S radostí přijímá, avšak netuší, jaký spád jeho život záhy nabere.

Jednou navečer se mu udělá zle, sotva se dostane do postele a zavolá pomoc. Když se později vzbudí, už je v řetězech. Takhle začne jeho dvanáctiletá strastiplná etapa plná příkoří a nespravedlnosti. Později je prodán na farmu do Lousiany tisíce mil od své rodiny, známých a všemu, co mu bylo blízké. Navíc se o svém původu nesmí ani zmínit, neb ho čeké kruté bití nebo hrozí dokonce i smrt. Jak dlouho musí balancovat na hraně života a smrti, jak se z toho může dostat ven?

Ačkoli je jeho příběh detailně a poutavě popsaný, dělalo mi trochu problémy se do jeho situace vcítit. Důvody jsou ale spíše na mé straně. Do časů kolem poloviny devetanáctého století mě totiž zavedl Louis Gosset, Jr. Jedná se o staršího afroameričana z hlasem jako zvon. Pro dané téma perfektní volba, bohužel pro mě málo srozumitelné. Nevím - možná přízvuk, možná neznalost té doby nebo některých archaických výrazů - mi zážitek z knihy výrazně snížily. Stejně tak si tehdejší brutální podmínky vůbec nedokážu představit.

O tom, že je to vyjímečné dílo svědčí fakt, že po vydání knihy zintenzivnila debatu o rovných právech, jež vedla k Občanské válce. Patří mezi klasická díla americké historie.

Nejspíš si to ještě pustím zfilmované.
