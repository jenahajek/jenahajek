---
title: "To nemyslíte vážně, pane Feynmane!"
subtitle: ""
author:
  - Richard P. Feyman
date: 2017-07-12
thumbnail: ./img/to-nemyslite-vazne-pane-feynmane.jpg
slug: to-nemyslite-vazne-pane-feynmane
duration: 812
status:
  - read
type:
  - audioteka
language:
  - cs
categories:
  - biography
geography:
  - USA
period:
  - 20. století
periodDetail:
  - "1918-1988"
tags:
  - humour
excerpt: 'Richard P. Feynman byl fyzik, v roce 1965 mu byla udělena i Nobelovka. Tu předává švédský král a historicky platilo pravidlo, že se k němu oceněný nesmí otočit zády. Feynman měl ale odpor k autoritám, ceremoniálům a okázalosti, proto chtěl cenu raději odmítnout. To však bylo neakceptovatelné. Tak si usmyslil, že pozpátku sice půjde, ale na tu absurditu poukáže tím, že pozpátku "vyhopká" do schodů&hellip;'
---

&hellip;jak to dopadlo nebudu prozrazovat. Zato řeknu, že Feynman není jenom fyzik, jež pracoval na projektu Manhattan (aka atomová bomba), ale během svého zvědavého a experimentováníplného života byl i opravářem rádií, jasnovidcem, kasařem, hrál na bonga na festivalu v Riu, recitoval italské básně, balil lehký holky v Las Vegas a mnoho dalšího. Připadá mi jako Forrest Gump, který skutečně žil.

Kniha obsahuje bezmála padesát kapitol, každá z nich plná bizarních historek a vtipných point. Nevybavuju si, kdy naposled jsem se u knihy smál takhle nahlas.

Čtení je to věru zábavné a inspirující, akorát může někdy člověk nabýt dojmu, že je jeho život vlastně hrozně nudný (nejen proto, že ho nenapadlo očuchávat knihy nebo neexperimentuje s lucidním sněním).

Pokud byste si rádi rozšířili horizonty, nakoukli do života špičkového vědce, dozvěděli se nějaké perličky z historie (jak blízko byla katastrofa během výroby atomovky) nebo se naočkovali chutí objevovat a zkoumat neznámé - a to vše zábavnou formou - tak snad neexistuje lepší volba, než toto.
