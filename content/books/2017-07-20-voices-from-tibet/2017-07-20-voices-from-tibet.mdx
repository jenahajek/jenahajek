---
title: "Voices from Tibet"
subtitle: "Selected Essasys and Reportage"
author:
    - Tsering Woeser, Lixiong Wang
date: 2017-07-20
thumbnail: ./img/voices-from-tibet.jpg
slug: voices-from-tibet
pageCount: 124
status:
    - read
type:
    - mobi
language:
    - en
categories:
    - society
    - history
    - politics
geography:
    - Tibet
    - China
period:
    - 20. století
    - 21. století
periodDetail:
    - "1900-2010"
excerpt: "Jeden z nejznámějších aktivistů v Číně, spisovatel a dobrodruh (na raftu z pneumatik sjel 1 200km Žluté řeky) Lixiong Wang a jeho žena, tibetská básnířka a bloggerka, spojily síly a vydali stručný sborník esejí o současném Tibetu a problematických aspektů, se kterými se potýká. Zhostili se toho s nadhledem, věcně a racionálně. Své poznatky jsem si pak ověřoval. Bohužel, kniha nepřehání."
---

Už jsem byl v Číně asi tři čtvrtě roku. Během té doby jsme se museli popasovat s nějakými kulturními šoky, dozvídali jsme se zvláštních zvycích, o běžném životě našich vrstevníků, učili jsme se jazyk (přesněji řečeno marně se snažili), něco <a href="http://jenahajek.com/knihy/tagy/cina/" title="Přečtené knihy o Číně">o číně jsem i přečetl</a>. Zato o Tibetu stále nic! Dokonce i přesto, že Tibet je tabu - nesmí se o něm diskutovat, resp. o citlivých tématech (Dalai Lama, politická situace apod.). Dostal jsem na toto zakázané ovoce chuť a našel si tuhle publikaci.

Kniha je rozdělena na pět částí, podle oblasti, kterým se věnuje:

<ol>
    <li>politika</li>
    <li>ekonomie</li>
    <li>náboženství</li>
    <li>příroda a životní prostředí</li>
    <li>kultura</li>
</ol>

Tohle jsou hlavní fronty, kde Čína tlačí svou vizi a snaží se sjednotit zemi. Do Tibetu jsou přesídlováni etničtí Hanové, ve školách se učí mandarínština. Najít takovou, kde se vyučuje tibetština a písmo je mimořádně složité. To vede k úpadku jazyka, potažmo kultury. Smysl vysvětlili v roce 2008 sami funkcionáři.

> Vyhlazení výuky tibetského jazyka je kritické pro udržení harmonie a politické stability.

To ostatně ilustruje sama Woeser, jež dlouho uměla tibetsky pouze mluvit, čtení a psaní zvládla jen v čínštině.

Zvyky se ztrácejí a jsou nahrazovány těmi, které se slaví celostátně. Kláštery jsou likvidovány, nebo je jejich primární účel změněn na turistiku, teprve potom na náboženské obřady. V knize je mnoho konkrétních a dobře zdokumentovaných případů, kterak si Čína nevybíravě podmaňuje a vykořisťuje Tibet.

Kniha ale není černobílá. Autoři zůstávají objektivní a kritizují i nešvary Tibeťanů. Patříte-li mezi sortu lidí, co si pod pojmem Tibet představí pokojnou náhorní plošinu, kde žijí pouze mniši, budete nemile překvapeni. I v tomhle ezoterickém ráji kvete prostituce nebo okrádání turistů (ačkoli zrovna tohle importovali Hanové z mainlandu).

Nedlouho po přečtení knihy jsem odjel do Vietnamu, na návštěvu přítele z Erasmu. Teď žije v Hanoji, ale pochází z východní oblasti Tibetu. Zajímalo mne, do jaké míry budou informace pravdivé. Poprosil jsem ho, ať mi povypráví o tom a tom a čekal, jestli budou mít odpovědi průnik. Bylo to jako přes kopírák. Moc překvapený jsem ale nebyl, i pasáže o Číně, jež jsem mohl porovnat s vlastní zkušeností, byly velmi přesné.

Pro nahlédnutí pod pokličku tibetsko-čínských vztahů je to dobrá volba. Je to rychlý a stručný úvod, který nastíní hlavní problémy, které tyto územní celky mezi sebou mají. Bohužel, moc nápadů na zlepšení situace nevidět. Woeser a Wang se alespoň snaží bojovat perem a informovat o nespravedlivostech veřejnost. Bude to ale k něčemu? O odpovědi rozhodne pouze Čína. Dokud se neuvolní situace tam, neuvolní se nejspíš ani v Tibetu.
