---
title: "A History of Eastern Europe"
subtitle: ""
author:
  - Vejas Gabriel Liulevicius
date: 2017-07-30
thumbnail: ./img/a-history-of-eastern-europe.jpg
slug: a-history-of-eastern-europe
duration: 724
status:
  - read
type:
  - audible
language:
  - en
categories:
  - educational
  - society
  - politics
  - history
geography:
  - Eastern Europe
period:
  - 5. - 21. století
periodDetail:
  - "400-2015"
tags:
  - communism
  - the Great Courses
excerpt: "Věděli jste, že v létě 1241 vpadli do Evropy mongolové a plenili ji tempem 500km za den? Že bez zadýchání drtili koalici evropských národů? Že měli plán dojet až k atlantiku a cestou si všechno podmanit? Evropu tak, jak ji známe, zachránila jedna nepravděpodobná událost. Víte jaká?"
---

Zase jsem zařadil něco z dílny The Great Courses. Jak už jméno napovídá, jsou udělané poctivě a profesionálně. Tento to jen potvrzuje. Začíná osídlováním kolem roku 400, končí nedávnou eskalací nepokojů na Krymu. Postupně posluchačům nejen zopakuje i všechny důležité a převratné události, ale srozumitelně je zarámuje do kontextu. Vysvětlí, co vedlo k čemu a přidá i pár špeků, kterými můžete bavit kamarády v hospodě. Třeba jak se pašovaly jeany po provazu přes řeku do Slovinska.

Mě taky zaujalo, jak došlo k rozdělení Polského impéria. Jednou z příčin byla špatně nastavené politika. I jediný šlechtic v parlamentu mohl vetovat nové zákony. Toho využívali zahraniční mocnosti (Rusko, Pruska, Rakousko, Švédsko a dokonce i vzdálená Francie), šlechtice podpláceli a efektivně manipulovali a blokovali parlament. Po oslabení si pak Rusko, Prusko a Rakousko si pak postupně rozebrali celý polský stát. A aby toho nebylo málo, zakázali používat název _Polsko_ a po 800 letech historie tak bylo zapomenuto. To však neplatilo pro polské vlastence, kteří si stát houževnatě vybojovali zpět.

_History of Eastern Europe_ je ucelený balík informací a za 12 hodin poskytne velmi solidní základ znalostí. Jestli si ze školních škamen moc nepamatujete, tohle je výtečná volba na opakování.

Lepší pochopení jak se dějiny vyvíjely, jakým způsobem se vyhrotily konflikty apod. nám ale hlavně pomůže všímat si, když začínáme sjíždět na zcestí, orientovat se v současném světě a podle toho reagovat.

Jo, abych nezapomněl na ty mongoly. V roce 1242 k nim doputovala zpráva o úmrtí jejich vůdce Ogedei Khana, a tak odjeli na pohřeb. Představte si, kdyby se to nestalo - zničená Evropa, žádná renesance, mořeplavecké výpravy, osvícenství, vědecká revoluce&hellip;
