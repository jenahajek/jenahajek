---
title: "Voluntary Simplicity"
subtitle: "Toward a Way of Life That Is Outwardly Simple. Inwardly Rich"
author:
    - Duane Elgin
date: 2017-08-30
slug: voluntary-simplicity
thumbnail: ./img/voluntary-simplicity.jpeg
pageCount: 210
status:
    - read
type:
    - print
language:
    - en
categories:
    - garden-environment
    - society
tags:
    - climate crisis
    - minimalism
excerpt: '"V roce 1971, během mého návratu z měsíce, jsem koukal z okna na vesmír, hvězdy a planety. Najednou jsem si uvědomil. že Země je drahokam v kosmu, místo, které bychom měli ctít a starat se o něj." řekl <a href="https://cs.wikipedia.org/wiki/Edgar_Mitchell" title="Edgar Mitchell" rel="noreferrer noopener" target="_blank">Edgar Mitchell</a>, astronaut co stanul na měsíci. A tato kniha je o tom, jak bychom se o ten náš drahokam měli starat.'
---

Během výletu na ostrově Lantau jsme se narazili na malý běžecký obchod. Šli jsme se koupit mapu a před vchodem nás upotala krabice s knihami. Kus za 10 hong kongských dolarů (cca 30 Kč). Zbežně jsem zkoukl obálky a tato mě zaujala. Normálně knihy nekupuju podle coveru, ale za tuto cenu se dá pořídit i ten zajíc v pytli.

Čekal jsem nějaké pěkné pojednání o minimalismu, ale dostal jsem něco jiného. Styčné plochy tam jsou stále, ale hlavní důraz tady byl kladen na životní prostředí. Jak žít tak, aby naše stopa neničila planetu? Proč si odpírat výdobytky doby? A je to vlastně odpírání, nebo budeme spokojenější?

Téma je aktuální, přestože kniha samotná (resp. její první vydání) je staré už asi tři dekády. Daune bije na poplach a vysvětluje, že pokud jako společnost nezměníme svůj styl života, celý to tady půjde do pekla. Vyčerpáme neobnovitelné zdroje energie, globální oteplení způsobí výkyvy podnebí, což zdrtí zemědělce a jejich úrodu. Málo jídla povede k nepokojům a válkám. Přijde apokalypsa. Zní to příšerně, ale je to vyargumentované, podložené studiemi a pozorováním.

Kniha však nemá čtenáře paralyzovat nebo uvrhnout v beznadějnou úzkost. Právě naopak. Popisuje, co je potřeba změnit, kde začít a dává i příklady lidí, kteří už se do toho sami pustili. Dokud se však nezapojí většina, nebude to stačit. Bohužel, styl knihy je hrozně šroubovaný a některé věty dají smysl až po několikaterém přečtení. Posuďte sami:

> A future of sustainability and promise is still a vague and unformed possibility in our collective imagination. Because we face nearly insurmountable challenges, it will require unprecedented collective vision to transform conflict into collaboration.

Zajímavých myšlenek je ale v té spleti komplikovaných slov dost, což mě přimělo setrvat a knihu neodložit. Předpokládám ale, že někdo musel vydat podobnou a stravitelnější publikaci. Která to ale je, nevím.
