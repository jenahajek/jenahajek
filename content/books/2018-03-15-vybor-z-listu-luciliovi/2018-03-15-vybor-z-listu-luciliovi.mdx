---
title: "Výběr z listů Luciliovi"
subtitle: ""
author:
    - Lucius Annaeus Seneca
date: 2018-03-15
slug: vyber-z-listu-luciliovi
thumbnail: ./img/vyber-z-listu-luciliovi.jpg
pageCount: 212
status:
    - read
type:
    - print
language:
    - cs
categories:
    - philosophy
geography:
    - Starověký Řím
period:
    - 1. století
tags:
    - minimalisms
    - TOP
---

Seneca byl římský filozof, stoupenec školy stoiků a patřil mezi plodné spisovatele. Já si vybral soubor dopisů, které psal mladšímu příteli a ve kterých radil, jak dobře žít. Přišlo mi, že před dvěma tisíci lety, nebyla lidská mysl tak "roztříštěná" nekonečnými přívaly informací všeho druhu a že se tehdejší filozofové soustředili především na ty nejpodstatnější aspekty života. A proto to považuji za skvělý zdroj inspiraci pro dnešní dobu.

Měl jsem ale nečekaně velký problém tuto knihu najít. Ptal jsem se v několika antikvariátech, bezúspěšně. Nakonec mě na návštěvě babičky napadlo podívat se do knihovny po dědovi. Nehledal jsem ani dvě minuty a našel, dokonce i s jeho poznámkami. Nedlouho poté už jsem stravoval jednu stránku za druhou. Dopisů je v knize okolo stovky. Některé stručné a výstižné, jiné dlouhé a velmi hluboké. Část myšlenek není lehce stravitelná, ale ty ostatní jsou klenoty.

Při shrnování přečtených knih občas nevím, co vlastně zmínit. Tady mám opačný problém - udělal jsem si desítky stránek výpisků, které slouží jako podklad pro další úvahy. Navíc interpratace se liší u každého čtenáře. Tomuto dílu neumím udělat dostačující službu, nedokážu vyjádřit, jak hodnotné může být. Pro ilustraci přiložím pár citací pro lepší představu.

> Chudoba přestává být chudobou, je-li veselá. Chudý není ten, kdo má málo, ale kdo touží mít více.

> Usilujme o to, abychom ve srovnání s lidem vedli život lepší, nikoli protichůdný. Jinak od sebe odpudíme ty, jejichž zdokonalení je naším záměrem&hellip;

Ve svém okolí mám vegetariány, vegany, zero waste nadšence. Pro dobrou věc se omezují, chovají se zodpovědně a zájmy ostatních nadřazují svým. Namísto obdivu se jim ale může dostat výsměchu nebo alespoň nepochopení. A je to právě kvůli té protichůdnosti, o které mluví Seneca. Pro běžného člověka by omezení masa mohlo být ok. Jeho dogmatické zavržení si však vykládají naprosto nepřípustný požadavek a ti, kdo ho dodržují mají často za magory.

> Šťasten není ten, koho takovým nazývá lid, kdo oplývá množstvím peněz, nýbrž ten, který má veškeré dobro v svém duchu, muž vzpřímený, rovný, šlapající po všem proměnlivém&hellip;

Tohle nám reklamy neřeknou. :)

> Dobytčata, jejichž kopyta se zocelila v drsné půdě, snášejí jakoukoli cestu; ta, jež se krmila na hebké a bažinaté pastvě, rychle se opotřebovávají. Také voják z hornaté krajiny bývá statečnější, člověk městský &hellip; nevydrží již při prvním pochodu.

> Naše slova nemají bavit, ale prospívat.

> Nesmíme pečovat o to, abychom byli živi dlouho, ale nýbrž dostatečně. &hellip; Dlouhý je život, je-li plný.

Tak čím naplníte ten váš? Takhle kniha má potenciál ho přehodit na jinou kolej.
