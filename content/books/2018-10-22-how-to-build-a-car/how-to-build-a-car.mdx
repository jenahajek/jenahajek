---
title: How to Build a Car
subtitle:
author:
  - Adrian Newey
date: 2018-10-22 11:49:47 +0800
slug: how-to-build-a-car
thumbnail: ./img/how-to-build-a-car.jpg
duration: 746
status:
  - read
type:
  - audible
language:
  - en
categories:
  - sport
  - biography
sport:
  - f1
tags:
  - TOP
  - productivity
---

Před rozečtením téhle knihy jsem vůbec nevěděl, kdo Adrian Newey vlastně je. Ukázalo se, že jeden z nejúspěšnějších konstruktérů v F1. V téhle biografii nejenže čtenáři osvětlí, kdo je on sám, ale zároveň vás poutavým způsobem zavede do zákulisí tohoto světového motorsportu.

Na formule jsem se koukal když jsem chodil ještě na základní školu, v té době naprosto dominovalo Ferrari včele s legendárním Michaelem Schumacherem. Fandil jsem mu a v mém dětském světě byl prostě borec, na kterého nikdo nemá. Vůbec mě nenapadlo, že do sschopnosti vyhrávat je potřeba i adekvátní stroj. Jediné rozdíly jsem viděl v barvách, lozích sponzorů a v jedné sézoně měl Williams jiný &bdquo;nos&ldquo;.

Teprve až s touto knihou jsem pochopil, jak enormně velké zásluhy má především auto a stáj. Statistika to ilusturje přehledně. Tituly vyhrávali jezdci týmu, kde zrovna pracoval Adrian Newey nebo Ross Brawn. Kam šli oni, tam šly i tituly.

Podobnými informacemi je tato kniha úplně nasáklá. dozvíte se o bojích mezi FIA a stájemi, o rivalitě týmových jezdců, ale i o blýskavém životním stylu a oslavách po vítazství. Adrian viděl, slyšel a zažil mraky, procestoval celý svět a to nejpodstanější a nejzajímavější zaznamenal v téhle knize.

A jak to udělal! Kniha má úžasný spád, témata se střídají a ani chvilku nedají prostor k nudě. Na své si přijdou ti, kteří si chtějí připomenout důležitý nebo napínavý závod, vyslechnout si zkušenosti ze závodění na vlstní kůži, nechat si objasnit techniské aspekty sportu, a všeho, co s ním souvisí. A není toho málo.

Knihu bych doporučil každému, kdo má vztah k F1, ale nejen těm. Jako velká část biografií i tato může posloužit jako důkaz o tom, kam vás může zavést vytrvalost, píle a nasazení. Překvapivě hodně věcí lze přenést i do světa frontendu (nebo mnoha jiných profesí) - jak pracovat v týmu, jak houževnatě zkoušet nové věci a prát se omezeními, atp.

Osobně se k téhle audioknize stále vracím a některé pasáže se pouštím znovu a znovu, třeba před spaním. Zatím mě stále neomrzela, spíš naopak. :)
