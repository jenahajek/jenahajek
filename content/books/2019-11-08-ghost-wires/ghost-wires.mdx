---
title: Ghost Wires
subtitle: My Adventures as the World's Most Wanted Hacker
author:
  - Kevin Mitnick
  - William L. Simon
date: 2019-11-08 11:49:47 +0800
slug: ghost-wires
thumbnail: ./img/ghost-wires.jpg
duration: 839
status:
  - read
type:
  - audible
language:
  - en
categories:
  - biography
geography:
  - USA
period:
  - 20. století
periodDetail:
  - "1960-2000"
tags:
  - hacking
  - social engineering
---

Wow! Kniha, kterou jsem koupil nevím proč. Ležela mi na viruální poličce a sbírala tam prach, protože kolem ní stálo mnoho dalších, lákavějších titulů. Jednou ovšem přišla rozhodovací paralýza a já si řekl, že další knihu si nalosuju. Byla to tahle. Trochu nedůvěřivě jsem se do ní podíval a brzy jsem byl úplně uchvácen.

Kevin Mitnick, což jsem tehdy ještě nevěděl, je jeden z nejznámějších hackerů. Teď už pracuje jako bezpečnostní konzultant, ale než se na to místo dopracoval, jeho život měl až neuvěřitelné zápletky. Vážně, stačilo by vyměnit obálku, jméno hrdiny a šlo by to prodávat jako thriller, u kterého by nikdo nečekal, že se může doopravdy stát.

Mitnick popisuje, jak se pozvolna dostal k hackování, jak se tím bavil a popisuje detailně i techniky, které používal. Velká část z nich ani nebyla spojená s crackováním hesel, instalací trojských koňů nebo spyware-ů. Místo toho volal do kanceláří a šikovnou mluvou se dokázal dostat, kam neměl. Postupem času to došlo tak daleko, že byl jako uprchlík. Pátrala po něm FBI, musel měnit identity a často se přesouvat.

Čte se to jedním dechem, protože mě fascinovalo že je to skutečné a zároveň to zní tak nepředstavitelně. Krom toho si uvědomíte, jak snadno a nečekaně s vámi může někdo manipulovat. Předpokládám, že to není poslední kniha co od tohoto maníka přečtu.
