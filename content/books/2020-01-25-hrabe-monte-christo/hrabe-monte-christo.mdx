---
title: Hrabě Monte Christo
subtitle:
author:
    - Anexandre Dumas
date: 2020-01-25 23:00:00 +0800
slug: hrabe-monte-christo
thumbnail: ./img/hrabe-monte-christo.jpg
duration: 218
status:
    - read
type:
    - audioteka
language:
    - cs
categories:
    - fiction
genre:
    - classics
---

Tento notoricky známý název jsem měl na seznamu poměrně dlouho. Když byly na audiotéce obrovské slevy, tak jsem do košíku přihodil i toto. Hned od prvích vět mě nadchlo zpracování. Toto není pouze přečtená kniha, aby šla poslouchat v autě. U tohoto díla tvůrci využili audio potenciálu naplno. Hlavní postavě propůjčil svůj hlas jako zvon Radovan Lukavský a jeho výstup doplnili další hlasy a zvuky, čímž se posluchačský zážitek posunul na téměř gurmánský zážitek.

O toto příjemné zjištění jsem se chtěl podělit s Diou, které se taky hned zalíbilo. Jelikož zrovna lepila fotky do alba, pustil jsem knihu nahlas a brzy nás příběh vtáhl a už nepustil. Vždy jsme se těšili na pokračování.

Zápletka příběhu není kdovíjak převratná - obyčejný chlapík je zrazen, a až se dostane na svobodu, přijde k obrovskému jmění, jež mu umožní pomáhat a trestat podle zásluh. Dějové linky se prolínají, zavazují a zase rozplétají a celou tu dobu čtenář přemítá, jak jen to dopadne a zda bude spravedlnosti učiněno zadost.
