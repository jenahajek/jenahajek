---
title: Užasný Mauric a jeho vzdělaní hlodavci
subtitle:
author:
    - Terry Pratchett
date: 2020-03-17 11:49:47 +0800
slug: uzasny-mauric
thumbnail: ./img/uzasny-mauric.jpg
pageCount: 282

status:
    - read
type:
    - print
language:
    - cs
categories:
    - fiction
genre:
    - novel
---
Milý dárek od jedné z mých nejmilejších kamarádek Evičky. Myšlenky, tipy a nápady od ní nikdy nezklamou, právě naopak. Sice mi trvalo asi několik let, než na tuhle knihu došla řada, ale na zážitku se to nijak neprojevilo.

Příběh začíná dialogem v kodrcajícím dostavníku. Diskuze je živá, zapojuje se do ní dost postav. Na čemž by sao o sobě nebylo nic divného, pokud by ovšem v útrobách vozu neseděl pouze jeden malý kluk.

Jak se záhy dozvíme, ostatní hlasy patří krysám a kočce, jež se v minulosti ze dne na den <em>přeměnily</em> a naučily se přemýšlet, uvědomovat si sami sebe a mluvit. Pak přizpůsobily své chování. Dohromady se domluvili a živili se tím, že jezdili po městech v okolí. Krysy tam začaly dělat bordel a jakmile to začalo místní obtěžovat, kluk nabídl, že krysy z města vyvede s pomocí své píšťaly. o zisk se pak dělili všichni mezi sebou.

Krásně jim to funguje, ale morální dilema o takovém chování roste. Přibývá hlasů, kteří v tom nechtějí pokračovat a nakonec se domluví, že toto město bude poslední štace. Přesně tam se to ale začne doslova zamotávat.

Kniha má skvělý spád, dá se přečíst téměř na jeden zátah. A já si připradal, že jsem skoro ani neměl na vybranou. Čím dál se dostáváte, tím větší mráz po zádech vám běhá a ztěžuje knihu odložit. Pokud to udělat musíte, pak se postará o to, abyste se zase vrátili, jak to jen bude možné.

A ačkoli jsem po téhle knize sáhl protože jsem nechtěl zase něco, co má vzdělávat a nutit k přemýšlení, brouky do hlavy jsem také dostal. Takové, co ale mile překvapí. :)

Takže, díky moc Eví! Doufám, že to někdy zvládnu oplatit a obdarovat tě něčím, co tě potěší taky tak. :)
