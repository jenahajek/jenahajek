---
thumbnail: ./img/charlotta.jpg
slug: charlotta
title: Charlotta
subtitle: žena T.G.M.
author:
  - Lenka Slívová
date: 2020-06-12 11:49:47 +0800
publisher: Albatros Media a.s.
publishedDate: 2018
pageCount: 288
language:
  - cs
officialCategories:
  - Crafts & Hobbies
status:
  - read
type:
  - audio
categories:
  - society
  - self-help
  - history
  - biography
  - educational
  - politics
  - communication-relationships
geography:
  - Czechoslovakia
period:
  - 20. století
periodDetail:
  - "1850–1923"
---

Od jedné z mých nejmilejších kamarádek (ahoj Eví ;)) jsem dostal tip na zajimavý titul a zároveň nový zdroj audioknih. A tak jsem se na Českém rozhlase zaposlouchal do knihy <a href="https://plus.rozhlas.cz/lenka-slivova-charlotta-zena-t-g-m-8156877" target="_blank" rel="noreferrer noopener">Charlotta</a>.

Tohle je pěkný příklad, který ilustruje, že se nevyplatí soudit knihu podle jejího přebalu. Ten je úplně odrazující, což je v ostrém kontrastu s obsahem, který ukrývá. Asi to nebudu zbytečně roztahovat - jméno Charlotta většina lidí zná, ale její příběh nebo jaká byla už ne. Já jsem do této skupiny taky do téhle doby patřil. Lenka Slívová ale ukáže celý Charlottin život. Jak vyrůstala, jaké hodnoty ji vštěpovaly předci, jakou měla morálku.

Dozvíme se například, že odešla studovat do Evropy svou vášeň, hru na klavír. Po příjezdu však zjistí, že tady se to bere daleko vážněji než v Novém světě a ona zaostává. Tady přijde na řadu její spartánská pracovitost a ona cvičí tak poctivě, až si zničí prsty. Z Evropy odjíždí zklamaná a zlomená, navázané vztahy však později zprostředkují seznámení s Tomášem Masarykem.

Jejich vztah je někdy překvapivě romantický, někdy až zarážejícím způsobem odtažitý. Zjistíme, že Masaryk byl z počátku dost chudý a jeho chování vždy nebylo tak kryšťálově čisté a mravní, jak ho známe z ostatních zdrojů. Především si ale uvědomíme, nakolik Charlotta Masaryka podporovala. Bez jejího, téměř nadlidského, snažení, by sotva mohl dosáhnout svých činů. Charlotta mu byla nejen oporou v těžkých chvílích, ale pomáhala mu, debatovala a argumentovala s ním, často se postarala o to, aby udělal správnou volbu a přes to všechno zvládla být i svědomitou a milující matkou 4 dětí. A to zni nemluvím o ztížených podmínkách, když byla nemocná nebo kdy jejich rodina byla nenáviděná kvůli svým politickým názorům.

Pokud se tedy chcete přečíst silnou biografii o silné ženě, která navíc poskytne morální vzor, s touhle neprohloupíte. I když nemá hezký přebal. ;)
