---
title: Čtyři dohody
subtitle:
author:
  - Don Miguel Ruiz
date: 2020-10-18 11:49:47 +0800
slug: ctyri-dohody
thumbnail: ./img/ctyri-dohody.jpg
duration: 184
status:
  - read
type:
  - audioteka
language:
  - cs
categories:
  - philosophy
  - self-help
  - psychology
  - communication-relationships
  - society
  - spirituality-religions
excerpt: Čtyři dohody jsou bestesellerem nejen v knižní podobě, ale i jako divadelní představení, kde září Jaroslav Dušek. Ten namluvil u tuhle audio verzi.
---

Tohle je na můj vkus trochu ezoterická kniha, ale zároveň se snažím nesoudit je dle obalu. Nebo-li vyslechnout si i názory a myšlenky, které na první pohled nesouzní s mým světonázorem. Protože i takové můžou obsahovat dobré podněty, které potom mohou onen světonázor upravit (a naopak - kdo si pustí k tělu pouze to, s čím souhlasí, nikam se neposune).

Čtenář dostává rady, jak žít spokojenější život, od Toltéků. Jádro těch myšlenek je solidní, byť květnatý sloh a spojení typu &bdquo;myšlenový jed&ldquo; (na výraznější si z hlavy nevzpomenu) mohou mít tendenci ředit pozornost a chápání. Ty 4 hlavní rady (dohody) jsou:

- nesuďte sebe nebo ostatní
- neberte si nic osobně
- nevytvářejte si domněnky
- dělejte všechno, jak nejlépe umíte

A každá z těch rad a vysvětlení vás může přimět přemýšlet z trochu jiného úhlu, než je v dnešní době běžné. Stejně tak by se na každé daly najít nedostatky a polemizovat o nich. Pokud ale tohle už nastane a vy budete na věci nazírat z více stran a přemítat o nich, kniha už splnila účel.

Ještě bych chtěl zmínit, že takhle audiokniha se vymyká i tím, že má úžasný doprovod na akustickou kytaru. Ta perfektně kopíruje a doplňuje náladu a poslech dělá opravdovou lahůdku. Pokud ale chcete něco podobného bez onoho ezoteréckého nádechu, tak se poohlédněte třeba po něčem od stoiků.
