---
thumbnail: ./img/faktomluva.jpg
slug: faktomluva
title: Faktomluva
subtitle: Deset důvodů, proč se mýlíme v pohledu na svět – a proč jsou věci lepší, než vypadají
author:
  - Hans Rosling
  - Ola Rosling
  - Anna Roslingová Rönnlundová
date: 2020-09-04 11:49:47 +0800
publisher: Jan Melvil Publishing
publishedDate: 2018-09-18
pageCount: 352
language:
  - cs
  - en
officialCategories:
  - Business & Economics
status:
  - read
  - no-reivew
type:
  - epub
categories:
  - society
  - history
  - educational
  - psychology
  - communication-relationships
excerpt: Hans Rosling, švédský polykač mečů a propagátor nezkresleného pohledu na svět vydal úžasnou knihu.
---

Mám ho moc rád, oblíbil jsem si jeho samotného, přednášky i styl, kterým je podává. Žeru ho. :) Když přišla tato kniha, bylo jen otázkou času, kdy se k ní uchýlím. Impulz nakonec přišel od jednoho z nejlepších kamarádů Davida, který ji už měl čerstvě dočtenou. Stačilo pár slov a už jsem se nemohl dočkat.

Rosling věnoval podstatnou část svého života jako lékař. Krom rodného Švédska jezdil pomáhat i do chudých zemí, třeba v Africe. To přispělo k jeho rozhledu a nakonec ho to nasměrovalo do role ředitele Globálního zdraví na institutu Karolinska. Tehdy naplno začal analyzovat svět, sitauce a trendy, nejen ve zdraví. Zjišťoval, že svět se vyvíjí a je často mnohem lepší, než v našich představách - které byly utvořeny relativně dlouho v minulosti a nebyly nijak korigovány.

Na svých přednáškách si znovu a znovu ověřoval, že lidé mají tyto představy systematicky zkreslené. Nezáleželo přitom na vzdělání, postavení nebo z jaké země pocházeli. To Hansovi vrtalo hlavou s velkou vervou se rozhodl tyto pesimistické nepřesnosti napravovat.

Dělal jednu přednášku za druhou, vytvořil projekt gapminder.com a podobně. Když mu pak diagnostikovali rakovinu, rozhodl se svůj život i dílo završit knihou, kde vše shrne. Knihou, která měla do zachuřených představ vnést optimistické světlo, naději a odhodlání, jež pramení z pochopení.

Znaje Hanse, očekával jsem hodně. A dostal jsem mnohem víc. Je stručná, vtipná, ale zejména oči otevírající a skutečně hladí po duši. Vlastně bych ji doporučil každému. Po přečtení budete spokojenější, chytřejší a odolnější vůči 10 nejčastějším zkreslením ve vnímání světa.
