---
title: Jak prohrát maraton
subtitle:
author:
  - Joel Cohen
date: 2020-05-29 13:40:47 +0800
slug: jak-prohrat-maraton
thumbnail: ./img/jak-prohrat-maraton.jpg
duration: 242
status:
  - read
type:
  - audioteka
language:
  - cs
categories:
  - sport
  - fiction
genre:
  - humour
sport:
  - running
excerpt: "Otylý spolutvůrce Simpsonů vždy toužil napsat poznámku autora. Musil kvůli tomu ale nejdříve splodit knihy. Spolu s tím se rozhodl uběhnout maraton, což do sebe pěkně zapadlo. Svou strastiplnou cestu zanamenal a čtenáři říká - &bdquo;když jsem to zvládl i já, představte si, co teprve dokážete vy!&ldquo;"
---

Běhat se rozhodl po tom, co přečetl <em>Born to run</em>, aby trochu vyvážil svůj typicky americký životní styl. Jako cíl si vytyčil maraton, přičemž se nezalekl ani toho, jak je tahle dálka sama o sobě složitá, ani toho, v jaké kondici se nacházel.

V knize dlouhé, jako maraton (má 26.2 kapitol, stejně jako maraton mílí a audiokniha trvá lehce přes 4 hodiny) se svěřuje s tím, jak se s tímhle úkolem popasoval. A rozhodně nešetří humorem a nadsázkou. To z té knihy dělá mimořádně osvěžující čtení, hlavně pro mě. Mám tendenci všechno řešit systematicky, neudělat chybu, hledat optimální řešení. A do toho přijde Joel a vůbec se s tím nepáře. Nic nebere vážně, směje se sám sobě a přitom se neustále přibližuje k vytyčenému cíli. Cestou využije každou zkratku co může (s čím se zrovna neztotožnuju), ale je upřímný a přizná to (to je velice sympatické, hlavně ve světle přetvářek na sociálních sítích). Třeba když popisuje, že se do běhání musel nutit a pomáhala mu v tom gamifikace aplikace Runkeeperu.

> Po dokončení každého předepsaného běhu se jedna ikonka v programu přeměnila ze smutného žlutého smajlíka na zelenou fajfku. Když jsem ten žlutý obličejík rozveselil, uspokojilo mě to. Ano, vím, že je to trapné a zoufalecké, ale taky je to pravda.

V dalších kapitolách se dotkne každého hlavního aspektu běhu, který je každému běžci důvěrně známý - trénování, stravování, zranění a ošoupání, závody či hlídání tempa. Všechno v lehkém satirickém tónu.

Finální verdikt - běžce příjemně pobaví, začínající běžce může inspirovat možná lépe, než McDougall a jeho zmíněné Born to Run. Dokazuje, že kdo chce, hledá způsoby a kdo nechce, nachází výmluvy.
