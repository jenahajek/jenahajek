---
thumbnail: ./img/k-cemu-same-jednicky.jpg
slug: k-cemu-same-jednicky
title: K čemu samé jedničky
subtitle: null
author:
    - Ondřej Šteffl
date: 2020-06-07 11:49:47 +0800
publisher: Mladá fronta
publishedDate: 2018-01-01
pageCount: 208
language:
    - cs
officialCategories:
    - Crafts & Hobbies
status:
    - read
type:
    - epub
categories:
    - society
    - communication-relationships
    - lifestyle
geography:
    - Czechia
tags:
    - education
---
Soubor blog postů Ondřeje Šteffla, zakladatele gymnázia PORG a Scio škol. O scio školách toho moc nevím, od klasických škol se ale liší v mnohém. Pro dost lidí by to byla stopka, protože riskovat se vzděláním svých dětí je přes čáru. Já bych tam ty své budoucí klidně dal. Šteffl totiž dobře argumentuje přesně, věcně a neklouže se jen po povrchu. Systém fungování škol, poznatky o kongnitivních schopnostech dětí a vzdělávací systémy z různých koutů světa studuje, přemýšlí o nich a najde-li nějaké nedostatky, kope tak hluboko, než odhalí příčinu problému. A to podle hesla, že bude raději znát bolestivou pravdu, než aby si nalhával milostrdnou lež.

V rámci několika článků poukazuje na nefunkční způsoby výuky, rozebírá proč tomu tak je a navrhuje i nápravné kroky. Bohužel, obrovské množství lidí se ale takhle drastických změn zalekne a má tendenci hájit status quo, což je vidět i v diskuzích pod články. A právě tohle lpění na léty prověřených postupech (byť se spíš prokazuje neúčinnost) je největší překážka lepšího vzdělávání. Dokud nebude poptávka po moderním učení u rodičů, tak nebude ani podpora progresivních učitelů od škol. Šteffl se tak snaží přinášet osvětu a kladením ne vždy zcela příjemných otázek nás přimět k zamyšlení, či dokonce přehodnocení našich přístupů.

Jeho styl je jednoduchý, neutíká do podrobností nebo od tématu a použivá přiléhavá přirovnání. Tím i lsožité koncepty přiblíží každému laikovi. A to je velmi dobře, protože vzdělávání se týká každého z nás - nás osobně, našich dětí, ale i našich kolegů nebo sousedů. Čím lépe vzdělávání bude fungovat, tím lépe se nám bude žít.

Knihu si kupovat ale netřeba. Stačí si počíst něco na [jeho blogu](http://blog.aktualne.cz/blogy/ondrej-steffl.php), včetně nezkrácených diskuzí.
