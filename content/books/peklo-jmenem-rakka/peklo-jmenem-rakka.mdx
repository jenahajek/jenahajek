---
thumbnail: ./img/peklo-jmenem-rakka.jpg
slug: peklo-jmenem-rakka
title: Peklo jménem Rakká
subtitle: V zajetí Islámského státu
author:
  - Sophia Kasiki
date: 2020-10-10 11:49:47 +0800
publisher: CPress, Albatros Media a.s.
publishedDate: 2016-01-01
pageCount: 192
language:
  - cs
officialCategories:
  - History
status:
  - read
type:
  - epub
categories:
  - society
  - history
  - politics
  - spirituality-religions
geography:
  - Middle East
period:
  - 21. století
excerpt: Minule jsem psal o Jakubovi Szántó, resp. o jeho knize Za oponou války. Skutečně se mi dostala pod kůži a tak jsem chtěl u blízkého východu ještě zůstat. Nebo spíš, když jsem procházel svou knihovnu, tenhle titul mě velmi zaujal. A nezklamal.
---

Úvod. Mladá francouzka v nikábu svírá svého čtyřletého syna, zatímco ji cizinec na motorce pomáhá uprchnout k hranicím do bezpečí. Teď kolem nich jezdí pickupy s ozbrojenci, jež by ji ukamenovali, pokud by zjistili, kdo je. Jak se ale do téhle situace vůbec dostala? Zatím jen prozradí, že konvertovala k islámu a přijela sama. Zároveň ale přislíbí, že ve zbytku knihy to vezme popořádku a více do hloubky.

Po téhle první kapitole má člověk tendenci okamžitě tvořit domněnky, jak to bylo, vynášet soudy a možná i mentorovat nebo se pohoršovat. Měli bychom ale být opatrní a nevynášet závěry předčasně, dokud neznáme kontext. Ten se rozprostírá na necelých dvoustech stranách a popisuje formou deníku život od dětství až po ty temné chvíle. Jedna kapitola byla psaná i z perspektivy jejího muže. Právě pohled na stejné události z dvou stran byla jedna z nejlepších částí knihy.

Ale abych nemusel spoilovat zápletky, tak děj nebudu moc rozebírat, jen řeknu, jak se to četlo. Myslím, že mi to trvalo asi dva dny, doslova jsem to hltal. Bylo to tak napínavé, že šel spát teprve když se mi vybil mobil. Říkal jsem si, že před Diou o tom raději ani nebudu mluvit, aby se pak nebála jet do zahraničí. A stejně jako skoro každá kniha i tahle přinesla rozšíření obzorů.

Co na tom vnímán jako neobyčejné je fakt, že se jedná o skutečný příběh, ze současnosti a hlavní hrdinka je zhruba stejného věku. Prostě to je naprosto aktuální a zároveň až nepředstavitelně divoké. Kdyby to byl film, tak budu frfňat, že he to předramatizované.

Tahle kniha není pouze o válce v Sýrii, islámu nebo Sophii. Je i o vzájemné komunikaci, naslouchání a pochopení se. Žel, někteří čtenáři tuhle dimenzi asi přehlédli. Když jsem si ještě ověřoval, zda je to podle skutečných událostí, narazil jsem na hodnocení knihy/Sophie ostatních. A docela mě to zarazilo. Bylo to jako číst internetovat diskuzi pod článekem o Hance a Toničce na novinkách. Každý má jasno a bez mrknutí oka Sophii - hlavní postavy - podusí. Vám se to, pokud to budete číst, snad nestane. :)
