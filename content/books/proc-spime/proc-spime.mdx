---
thumbnail: ./img/proc-spime.jpg
slug: proc-spime
title: Proč spíme
subtitle: odhalte sílu spánku a snění
author:
  - Matthew P. Walker
date: 2020-08-15 11:49:47 +0800
publisher: null
publishedDate: 2018
pageCount: 416
duration: 832
language:
  - cs
officialCategories:
  - unspecified
status:
  - read
type:
  - audioteka
categories:
  - self-help
  - educational
  - health
tags:
  - TOP
excerpt: "Rodiče chtěji spokojené a zdravé děti, školy, resp. společnost po všech stránkách rozvinuté občany a firmy produktivní pracanty. Člověk se pak nediví, když ze všech těch stran slyší poučky o tom, že má správně jíst, dostatečně cvičit a vyvarovat se drogám a podobně. Tyhle rady kolují prakticky celým vyspělým světem. Co se ale naopak naprosto přehlíží, je spánek, který má paradoxně největší dopad. A nejenže přehlíží a podceňuje, někdy se dokonce jeho omezování i oceňuje."
---

Tahle kniha je relativně dlouhá, přesto se neopakuje a povídání mi nepřišlo rozvleklé, spíš naopak. Oblastí, na které má totiž spánek vliv je hodně. Schválně teď zkusím zalovit v paměti a bez jakéhokoli pořadí vyfrknout, co ovlivňuje:

- kreativitu
- úroveň energie
- chuť na jídlo
- paměť a učení
- reprodukční schopnosti
- sportovní výkony
- zvládnutí mechanických pohybů (klavír)
- zdraví
  - nedostatek spánku nebo špatná kvalita je karcinogenní
  - ovlivňuje i mikrobiotu (tím pádem imunitu)
  - cukrovku
  - kardiovaskulární poruchy
- vizuální dojem na druhé - únava, věk, přitažlivost
- ekonomickou stránku (jak u jednotlivců, tak u firem a států)
- život (ve smyslu, že nedostatek spánku zvyšuje pravděpodobnost havárií atp.)

Dál už to moc rozvádět nebudu a jen to stručně shrnu: týká se nás to všech, dopady má spánek enormní a dopřávání si spánku je příjemné. Dělejte to. A knihu, pokud jste zvídaví anebo chcete získat konkrétní tipy, jak spát lépe, si přečtěte.

Jedna z mých TOP (možná nejen) letošního roku.
