---
thumbnail: ./img/za-oponou-valky.jpg
slug: za-oponou-valky
title: Za oponou války
subtitle: zpravodajem nejen na Blízkém východě
author:
  - Jakub Szántó
date: 2020-10-06 11:49:47 +0800
publisher: null
publishedDate: 2018
pageCount: null
language:
  - cs
officialCategories:
  - unspecified
status:
  - read
type:
  - epub
  - pdf
  - mobi
categories:
  - society
  - history
  - biography
  - politics
geography:
  - Middle East
excerpt: Jakub Szántó, Česká Televize. Tyhle nenápadná slova si pamatuju, končívaly tím krátké reportáže, které si už nepamatuju. Až teď s touhle knihou jsem dostal příležitost docenit, jak cenné tyto reportáže jsou.
---

Jakub za tuhle knihu dostal cenu Magnesia Litera. Martin Veselovský si ho ohledně téhle knihy pozval na rozhovor do DVTV atp. Nic z toho jsem nevěděl, když jsem knihu kupoval. Tuhle jsem koupil prostě podle obálky (a asi byla ve slevě).

Pak jsem si ji vybral jako zpestření, protože takový žánr často nečtu. A okamžitě jsem tomu propadl a přečetl to skoro jedním dechem. Szántó se v kratších kapitolách vrací ke svým cestám - Jemen, Izrael, Rusko, Afganistán &hellip, situacím co pokrýval - nahánění somálských pirátů na švédské lodi, odstřelování Jižní Osetie&hellip. a, jak je řečeno v názvu knihy, i tomu v zákulisí.

Docela plasticky popisuje, co vše obnáší a kolik úsilí je koncentrováno v pár minutové reportáži. Kolik nepohodlí a nebezpečí musí vydržet, abychom v pohodlích svých obyváků mohli nakouknout do míst, kde se právě tvoří dějiny. Zároveň blíže popíše kontext daných zemí a jejich historii, na osudech konkrétních rodin dokáže věřně vykreslit tamní způsob života. Nezřídka překvapí málo známými, nebo na první pohled neintuitivními informacemi. Jakože ve válce se střílí jen v malém zlomku času, většinou je to vlekoucí se nuda a nekonečné čekání.

Na zhruba 300 stránkách se spolu s Jakubem ocitnete na palubě letadlových lodí, budete se schovávat před palbou nebo pašovat záběry z věznice. Dozvíte se, jak se žije v raketami odstřelované Izraeli, jak namačkaní jsou pasažéři bojových helikoptér nebo jaký hudební vkus mají mladí američtí vojáci i to, jakou daň musí přinášet jeho rodina, abychom mohli požívat toho luxusu, kterým je sledovat zahraniční dění českýma očima.

Tohle je skutečné a přitom napínavější, než kde jaký thriller. Dozvíte se něco nového o světě, rozšíříte si obzory a získáte víc pochopení i respektu pro druhé. Ta cena šla do dobrých rukou!
